---
title: API for datasystem
description: Altinn har helt siden oppstarten jobbet for å gjøre Altinn-tjenestene tilgjengelige for ekstern programvare. Ekstern programvare vil si datasystemer/sluttbrukersystemer som brukes av næringslivet, for eksempel regnskaps- eller lønnssystemer. Ønsker du å integrere et datasystem mot tjenester i Altinn har du oppskriften på det her.
weight: 700
---

Slik går du frem: 

1. **Registrere datasystem og signere egenerklæring**<br>For å ivareta sikkerheten i Altinn trenger du å registrere systemet hos oss, samt fylle ut en egenerklæring, før du går i gang. Send en e-post til sluttbrukersystem@altinn.no med navn på datasystemet i emnefeltet, og skriv at du ønsker å registrere et nytt datasystem. I tillegg kan du laste ned dokumentene under, fylle ut og legge ved disse i samme e-post. <br><br>Vi fikser registreringen for deg så kjapt som mulig og gir deg beskjed når det er gjort. <br>[Bestilling - nytt datasystem](https://altinnett.brreg.no/PageFiles/12278/1.05%20Bestilling%20-%20Nytt%20sluttbrukersystem.doc) <br>[Egenerklæring datasystem](https://altinnett.brreg.no/PageFiles/12278/1.05b%20Sluttbrukersystemerkl%c3%a6ring%20signering%20preutfylling.doc) <br>Se eksempel på [utfylt egenerklæringsskjema](https://altinnett.brreg.no/Global/sbs/eksempel-egenerkaring.pdf)
2. **Integrasjon via SOAP eller REST**<br>De fleste av Altinns tjenester er tilgjengelig via SOAP. Foreløpig er det kun få tjenester som er tilgjengelig via REST API. For å lage selve integrasjonen mot tjenester via SOAP kan du lese om hvordan det gjøres i [dokumentasjon for SOAP](/docs/api/soap/). Skal du integrere tjenester via REST kan du lese det i [dokumentasjon for REST](/docs/api/rest/). 
3. **Implementering**<br>Før du kobler systemet på tjenestene i Altinn trenger du å implementere innlogging og koble deg opp mot Altinns grensesnitt. <br><br>**Implementering av autentiserings- og autoriseringsmekanismer**<br> Det finnes to måter å håndtere autentisering (innlogging) og autorisering (styring av tilgang) av datasystemer på. Det kan være brukernavn og passord eller bruk av [virksomhetssertifikater](https://www.altinn.no/hjelp/profil/avanserte-innstillinger/hva-er-virksomhetssertifikat/). <br><br>**Oppsett mot Altinns grensesnitt**<br> Før du kobler deg på tjenestene i Altinn trenger du å sette opp integrasjon mot Altinns grensesnitt, se [dokumentasjon for SOAP](/docs/api/soap/).
4. **Koble systemet ditt på tjenestene**<br>Flere etater har lagt ut dokumentasjon på hvordan du kobler deg på tjenestene deres på en egen [portal for sluttbrukersystemer](https://altinn.brreg.no/sites/fagsystemer/default.aspx). For å få tilgang til denne portalen sender du en e-post til sluttbrukersystem@altinn.no. Oppgi hvilke personer som skal ha tilgang, e-postadresse og mobilnummer til personene, samt hvilket sluttbrukersystem det gjelder.
5. **Teste tjenestene**<br>Test av tjenestene gjøres i Altinn sitt testmiljø. Du må teste mot de tjenestene du har valgt å utarbeide en løsning for. Det benyttes fiktive testpersoner og organisasjoner i våre testmiljø. Du kan bestille testbrukere ved å sende en henvendelse til sluttbrukersystem@altinn.no.
6. **For at brukerne skal kunne ta i bruk systemet ditt**<br>Husk å sikre deg at du har registrert systemet ditt slik at det blir tilgjengelig for brukerne som beskrevet i trinn 1. Det første brukerne dine må gjøre når de skal ta i bruk systemet ditt er å gå inn på altinn.no, velge Profil og Avanserte innstillinger hvor de under Datasystem kan velge systemet ditt.

{{% children description="true" %}}