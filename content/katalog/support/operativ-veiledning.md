---
draft: false
title: Operativ veiledning
description: Altinn Sentralforvaltning tilbyr rådgivning og veiledning for å kunne supportere tjenesteiere, sluttbrukersystemer og sluttbrukere.
aliases:
menu:
  main:
    identifier: guidance
    name: Operativ veiledning
    parent: support

weight: 100
---

Altinn Sentralforvaltning tilbyr rådgivning og veiledning for å kunne supportere Tjenesteiere, sluttbrukersystemer og sluttbrukere.

Dette er team med gode og kvalitative kunnskaper rundt produktene som benyttes i Altinn, de skal sikre en god og fremoverlent service
for å gjøre det enkelt å ta i bruk Altinn med tilhørende produkter og tjenester.

Ta kontakt med ServiceDesken via [selvbetjeningsportalen](https://selvbetjening.brreg.no/)
eller på [tjenesteeier@altinn.no](mailto:tjenesteeier@altinn.no) for å komme i dialog med oss


### Serviceleder
Er operativt ansvarlig for alle tjenesteeiere, sluttbrukersystemleverandører og andre utviklere/sluttbrukere som benytter Altinn løsningen med tilhørende grensesnitt.

#### Hva kan serviceleder bidra med?
 - kontaktpunkt ved kundedialog
 - kontaktpunkt ved eskalerte hendelser
 - kontaktpunkt ved klager
 - er ansvarlig for drift og forvaltning av tjenestene i Altinn.
 - er hovedansvarlig for å sikre totalleveransen i Altinn-samarbeidet (kontraktuelt, merkantilt og kvalitetsmessig


### Tjenesteutviklingsveileder

#### Målgruppe
Tjenesteeiere og/eller konsulenter, som på vegne av en tjenesteeier trenger bistand knyttet til tjenesteutvikling i Altinn og Seres.

#### Hva kan tjenesteutviklingsveiledere bistå med:

Tjenesteeier kan etter eget ønske få en tjenesteutviklingsveileder hos Altinn og Seres som bistår i tjenesteutviklingsprosessen slik at vi sammen kan realisere tjenesteeier sin tjeneste på en mest mulig effektiv måte. Tjenesteutviklingsveileder kan bidra med:
 - gjennomføring av oppstarts-workshop
 - behandling av løpende henvendelser underveis i prosjektet
 - å avholde jevnlig statusmøter
 - råd og veiledning knyttet til tjenesteutviklingsverktøyene


### Løsningsarkitekt

#### Målgruppe:

Tjenesteeiere som trenger bistand for å kunne se mulighetsrommet slik at de får en optimal utnyttelse av Altinn-plattformen.

#### Hva kan løsningsarkitektene bidra med?
 - bistand og rådgivning knyttet til analyse av forretningsprosesser
 - bistand og rådgivning knyttet til tjenesteeiers behov
 - bistand og rådgivning knyttet til utarbeidelse av løsninsforslag for hvordan løsningen kan brukes til å dekkes tjenesteeieres behov.
 - følge opp tekniske spørsmål
