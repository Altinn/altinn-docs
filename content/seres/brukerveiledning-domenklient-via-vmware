---
title: "Brukerveiledning for innlogging på Domeneklienten via VMware Horizon Client"
linktitle: "Innlogging på Domeneklienten via VMware"
description: Hvordan logge inn på Domeneklienten ved å bruke VMware Horizon Client.
toc: true
weight: 3
---


VMware Horizon Client må være installert på din pc før du kan fortsette. Se avsnitt «Installasjon av VMware Horizon Client».

# Logge inn på VMware Horizon Client

Start VMware Horizon Client på din pc ved å dobbeltklikke på ikonet:

![Figur 1 - ikon for å starte VMware Horizon Client]

Etter at VMware Horizon Client er startet må du gjennom en innloggingssekvens på fem trinn. 

![Figur 2 - valg av server]

Dobbeltklikk på ikonet til «vdesk.brreg.no». Hvis ikonet ikke finnes, klikk på knappen «New Server». Oppgi «**vdesk.brreg.no**» i feltet for Connection Server og klikk på «**Connect**».

![Figur 3 - bestille engangskoder]

I feltet «User name» skriver du brukernavnet som du har fått tilsendt per e-post fra Brønnøysundregistrenes sin IT-support (it-support@brreg.no). Brukernavnet vil bestå av 3 til 5 bokstaver. I feltet «Passcode» skriver du «**sms**». Velg så «**Login**».

Du vil nå få tilsendt en sms med engangskode fra nummer BRREG (27734) på din mobiltelefon. Meldingen vil være: «Melding fra Brønnøysundregistrene, din engangskode er: «**sekssifret kode**».

![Figur 4 - legge inn engangskode]

Skriv inn den mottatte engangskoden i feltet «Next Code» og klikk på «**Login**».

![Figur 5 - innloggingsbilde VMware Horizon Client]

I feltet «User name» skriver du brukernavnet ditt en gang til og i feltet «Password» skriver du det passordet som du fikk tilsendt i den samme e-posten som brukernavnet. Klikk på «**Login**».

Etter at du har klikket på knappen «Login» får du opp et vindu med oversikt over de virtuelle maskinene du har tilgang til via «remote desktop» (de fleste har bare en):

![Figur 6 - valg av remote desktop]

Dobbeltklikk på ikonet til «SERES-desktop». Du vil da bli koblet til en virtuell maskin (Innholdet på skrivebordet kan avvike fra bildet.). 

![Figur 7 - skrivebordet til SERES-desktop

## Logge inn på Domeneklient

For å logge på Domeneklienten må du dobbeltklikke på ikonet til Domeneklienten:

![Figur 8 - ikon for å starte Domeneklient]

Du vil da få opp følgende innloggingsbilde:

![Figur 9 - innloggingsbildet til Domeneklienten]

I feltene Brukernavn og passord skriver du inn det brukernavnet og passordet du har fått tildelt fra Digitalisering Servicedesk (tjenesteeier@altinn.no). Brukernavnet vil som regel være navnet ditt. 
Brukernavn og passord vil **ikke** være det samme som du brukte ved innloggingen til VMware. 

Vi anbefaler at du endrer passordet du fikk tildelt til klienten(e) så snart som mulig. For å endre passordet se avsnittet «Veiledning for endring av passord» bakerst i dette dokumentet.

Hvis du også har tilgang til kursmiljøet vil du få spørsmål om å velge miljø:

![Figur 10 - velge miljø ved innlogging Domeneklient]

Velg ønsket brukermiljø. Vær oppmerksom på at produksjon av tjenester skjer i produksjonsmiljøet, mens egentrening skjer i kursmiljøet. 
