---
title: Kom i gang
description: For tjenester som skal utvikles i Altinn må det foreligge en avtale om tjenesteutvikling. Ved bruk av SERES-løsningen utenfor Altinn må det inngås en egen avtale med SERES. 
weight: 10
---

En forutsetning for slik tilgang er at brukerne har fått nødvendig opplæring i bruken av SERES. Det tilbys jevnlige grunnkurs i tjenesteutvikling samt egne brukertilpassede kurs etter avtale.

## Bestille katalog/domene
For å modellere informasjonen i en tjeneste må det først bli opprettet en katalog med minst et underliggende domene (forvaltningsområde) i SERES. Bestillingen må inneholde organisasjonsnummeret til tjenesteeieren og ønsket navn på domenet - noe som beskriver etaten, tjenesteeieren, fagområdet, f.eks.: BUFdir (Barne-, ungdoms- og familiedirektoratet), Legemiddelverket (Statens legemiddelverk), Regnskapsregisteret (et register under Brønnøysundregistrene).

## Brukertilgang
Tilgang til SERES krever registrering av brukerne (som muliggjør autentisering ved hjelp av brukernavn og passord) med tilhørende rettigheter knyttet til brukerens skrivetilgang til bestemte kataloger med underliggende domene(r) (gjennom brukergrupper og roller) og lesetilgang til resten av katalogene. Skriveadgang til en katalog krever at etaten/tjenesteeieren som er katalogeier gir tillatelse for spesifikke brukere. 

En bruker som har skrivetilgang til en katalog kan også gis rettigheten Katalogadministrator til samme katalog. I Domeneklienten
vil den som har denne rettigheten ha rettigheter til å opprette nye domener og å endre opplysninger på eksisterende domener under katalogen. I SERES Administrasjonsklient vil brukeren ha rettighet til å blant annet kunne se og endre hvem som skal ha skrivetilgang og Katalogadministratorrettighet til katalogen. Katalogeier må gi tilatelse til at en spesifikk bruker kan få Katalogadministratorrettigheten til katalogen.

**Tilgang kan gis til to forskjellige løsningsmiljøer i SERES:**

1. Et *produksjonsmiljø* som inneholder kataloger og underliggende domener med modeller for tjenesteutvikling i Altinn. Modellene er grunnlaget for generering av meldingsspesifikasjoner som kan importeres til Altinn Tjenesteutviklingsløsning (TUL) eller lignende skjemaverktøy.
2. Et *kursmiljø* som inneholder de samme katalogene, domenene og modellene pluss noen spesielle for kursformål. Modellene her vil kunne bli endret i forbindelse med kurs og annen opplæring og vil ellers bli jevnlig oppdatert fra produksjonsmiljøet.<br><br>Ved henvendelse må det oppgis hvilke miljøer det ønskes tilgang til.

Alle bestillinger og andre henvendelser knyttet til SERES sendes til [Digitalisering Servicedesk](mailto:tjenesteeier@altinn.no).

Brukertilgang bestilles av tjenesteeier og da må følgende opplysninger oppgis:

- Tjenesteeier/Oppdragsgiver (Katalogtilknytning)
- Tilgangsrettighet (lesetilgang, skrivetilgang eller Katalogadministrator)
- Arbeidsgiver (når dette er en annen enn Tjenesteeier)
- Navn på bruker
- E-postadresse
- Mobiltelefonnummer (for utsendelse av engangskode)

## Kontakt
Alle henvendelser vedrørende SERES rettes til: [Digitalisering Servicedesk](mailto:tjenesteeier@altinn.no). Som registrert bruker kan du også finne mer informasjon på [SERES Dokumentsenter](https://samarbeid.brreg.no/seres/default.aspx) (krever innlogging)
